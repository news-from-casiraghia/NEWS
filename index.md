## News rientro in presenza
Casiraghiani, abbiamo appena finito di parlare col preside, in merito alla questione del rientro. Gli argomenti trattati sono stati:
- **percentuali delle classi in presenza**: questa settimana, i primi due giorni (martedì e mercoledì) andranno a scuola solo il 40% delle classi, da giovedì, quando verrà inserita l’entrata alle 10:10, la percentuale delle classi in presenza salirà *al 50%*. Per settimana prossima rimangono delle incognite, ma *entro sabato uscirà una circolare in merito*. Il preside è orientato a mantenere il 50%, ma si potrebbe salire al 75%, facendo delle turnazioni per il restante 25%. Indicativamente, le classi che seguiranno maggiormente in presenza saranno *le prime e le quinte*.
- **ingresso posticipato**: i ragazzi che entrerano alle 10:10, come dice [la circolare](https://www.liceocasiraghi.edu.it/2021/01/23/circolare-201_20-21/), devono seguire *la prima ora in DAD e utilizzare la seconda ora per raggiungere la scuola*; l’ora “persa” verrà recuperata nella stessa giornata dopo la fine delle lezioni. Ancora è da definire se ogni studente, specialmente chi abita lontano, riesca in una sola ora a raggiungere il Casiraghi; infatti, questa settimana e la prossima serviranno per capire se questa scansione funziona o no.
- **laboratori**: come da voi richiesto, abbiamo ottenuto l’accesso in presenza ai *laboratori di chimica, fisica, arte e lingue*.
- **orario**: l’orario rimarrà approssimativamente uguale, salvo alcune piccolissime modifiche dovute all’ingresso posticipato.
- **ingresso e raggiungimento della scuola**: siamo stati avvisati del fatto che alle fermate dei mezzi, *saranno presenti delle pattuglie di vigili*, che si assicureranno che tutti rispettino le norme di sicurezza anti-covid, dunque evitate assembramenti ed effusioni di sorta. Nell’entrare a scuola invece, *bisognerà [seguire queste norme E COMPILARE QUESTO MODULO](https://www.liceocasiraghi.edu.it/2021/01/25/circolare-206_20-21/), disinfettarsi le mani, misurarsi la temperatura e [recarsi in classe senza passare il badge](https://www.liceocasiraghi.edu.it/2021/01/25/circolare-205_20-21/)*: l’appello lo faranno manualmente i docenti della prima ora.
- **lezioni in DAD**: *i nuclei 1 e 4 sono stati cablati*, e dovrebbero essere stati risolti tutti i problemi legati alla connessione scarsa. In alcune classi mancano i PC che sono stati dati in comodato d’uso, quindi si chiede agli studenti, che tornano in presenza, di riportarli a scuola. (Se sei arrivato a leggere fin qui, gg —> [clicca qua](https://www.google.com/url?sa=i&url=https%3A%2F%2Fwww.pinterest.com%2Fpin%2F621074604856102975%2F&psig=AOvVaw2Z-kaQwPoCEBx6Q5yqvQ2g&ust=1611665536964000&source=images&cd=vfe&ved=0CAIQjRxqFwoTCMj0r5CQt-4CFQAAAAAdAAAAABAK))
- **aule**: *rimarranno le stesse*, salvo pochissime eccezioni. L’unica raccomandazione che ci ha fatto il Dirigente, è stata di usare al meglio gli spazi e di *non spostare troppo i banchi dai segni che sono stati fatti sul pavimento*. Rimane l’obbligo di **indossare la mascherina**, anche quando si è seduti e di **far arieggiare l’aula alla fine di ogni ora**. È per la vostra sicurezza, quindi per favore siate responsabili.
- **riscaldamenti**: ci è stato detto che *i termosifoni sono stati accesi in tutte le classi*, tuttavia visti i precedenti della nostra scuola con le caldaie, vi invitiamo a segnalarci le aule in cui il riscaldamento è spento.
- **collettivo**: le riunioni saranno fatte in un’aula che decideremo con il preside in base al numero dei partecipanti. Ci faranno avere tutto ciò che è necessario, dai tavoli, alle bacheche e quant’altro.
- **corsi pomeridiani di lingua**: continueranno [e](https://youtu.be/sHD-knhS6es?list=RDsHD-knhS6es) si adegueranno al nuovo orario, per evitare sovrapposizioni eventuali.
- **cogestione**: ancora non è sicuro nulla, il preside ha fatto intendere però che non è disposto a perdere ulteriori ore di lezione, vista la situazione critica, perciò vi terremo aggiornati.
Ribadisco che, queste due settimane servono per avere un’idea generale di come strutturare le lezioni: eventuali modifiche e accorgimenti verrano attuati in seguito. *Per le classi che torneranno in presenza*, vi chiediamo di *segnalarci qualsiasi eventuale anomalia riguardante il rispetto delle norme anti-covid*, allegando foto se necessario.
Detto questo, noi rappresentati siamo sempre a vostra disposizione per qualsiasi dubbio, domanda o perplessità; ci trovate su [Instagram](https://www.instagram.com/_casiraghia_/), nella sezione **Feedback dell’app** e, per i rappresentanti di classe, su Whatsapp. BUON RIENTRO!!

## Torneo Nazionale di gaming delle scuole - Apertura Iscrizioni
* Casiraghiani, siete dei fenomeni ai videogiochi, o semplicemente vi divertite, e volete dimostrarlo? Il torneo E-School League è quello che fa per voi! Iscrivetevi *ufficialmente* tramite la schermata **Attività** dell'App! Per maggiori informazioni, invece, potete [guardare qua.](https://assembleiamo.it/e-school-league/)

## Proposta lettera alla regione Lombardia
* Dato l'esito ottenuto dal sondaggio che vi avevamo proposto, abbiamo sottoscritto a nome del Casriaghi la lettera proposta da varie scuole di Milano riguardo la messa in sicurezza della struttura scolastica, esortando la Regione Lombardia a permettere quanto prima un sicuro rientro a scuola. Grazie a tutti quelli che hanno votato nel sondaggio! *Per maggiori informazioni potete contattarci nella sezione Feedback*

### Nuova App del Liceo
Se ancora non dovessi avere *Casiraghia* installata, puoi scaricarla [cliccando qua](https://youtu.be/dQw4w9WgXcQ)!

## CIAO CASIRAGHIANI!
Benvenuti nella nuova App del Liceo! Per rimanere aggiornati al **100%** sulla scuola vi invitiamo a seguire anche la pagina Instagram **\_casiraghia_**

```
LA LISTA AmonCas:
Irene Amato 5°CS
Mattia Celino 5°CS
Alessandro Deligios 5°CS
Giaime Schiano 5°ES
```
